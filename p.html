<p class="identity"> Prenotazioni aperte per i nuovi percorsi di degustazione vini nella nostra cantina. Un viaggio sensoriale che trasporterà anima e corpo nel mondo della produzione vinicola siciliana. 

    Un percorso tra storia e tradizione, dai filari della nostra vigna fino al vostro calice. Dato il successo riscontrato nei mesi scorsi, dopo aver ascoltato i desideri e le aspettative di alcuni clienti, abbiamo deciso di rinnovare e perfezionare le nostre offerte per le degustazioni in cantina. 
    
    Il nostro wine relais è un luogo in cui natura, tradizione, cibo e vino si fondono tra loro in esperienza. Ci piace pensare la nostra ospitalità come un’immersione totale nel nostro mondo, nella nostra identità e nella nostra visione. 
    Per questo motivo abbiamo tentato di seguire questa filosofia anche nei percorsi di degustazione, trasformandoli in esperienza, in un viaggio nel tempo e nello spazio. 
    
    I percorsi di degustazione si dividono in due categorie: wine tour e percorso enogastronomico.
    
    WINE TOUR
    Il wine tour è dedicato agli amanti del vino che desiderano la nostra produzione vinicola e, in generale, scoprire cosa sta dietro la produzione di un buon vino. 
    Si tratta di un percorso di conoscenza e scoperta che parte dai campi e arriva al calice. 
    La visita nel vigneto viene condotta dall’enologo, che racconta come avviene ogni fase della vinificazione : dalla vendemmia all’imbottigliamento, attraverso le tradizioni secolari ancora vive. 
    Se siete interessati a questa tipologia di percorso potete scegliere fra 3 degustazioni differenti:
    
    Autoctoni: La degustazione comincia dalla vigna, dove è previsto un tour, guidato dall’enologo, della durata di 30 minuti. L’esperto ripercorre con cura le fasi della produzione dei nostri vini, mostrandovi luoghi e strumenti utilizzati.
    Passando dalla cantina, dove sono custodite le nostre botti, si passa alla sala degustazioni. Gli ospiti si accomodano al tavolo e comincia la degustazione, che prevede tre vini, a scelta tra bianchi o rossi.
    La degustazione è accompagnata da pane di nostra produzione e olio extravergine di oliva locale. 
    
    Tradizione: Questo percorso segue l’impronta di quello precedente, ma ripercorre con cura la tradizione del nostro territorio. L’enologo viene accompagnato dal nostro hospitality manager, con cui viaggerete nel passato, alla scoperta delle tradizioni vinicole che con gli anni sono state lentamente abbandonate. Si tratta di un percorso per gli amanti della Sicilia, della storia e del territorio. La durata totale è di due ore. Il percorso che precede la degustazione ha una durata di circa 50 minuti.
    Vengono proposti tre vini, a scelta tra bianchi o rossi, accompagnati da pane di nostra produzione e olio extravergine di oliva locale.
    
    Vini pregiati: la forza di questo percorso risiede nel carattere dei suoi vini. Note importanti, con un profilo deciso e inconfondibile. Si tratta dei nostri vini migliori, quelli delle grandi occasioni. Una selezione pregiata, che merita una descrizione attenta e una degustazione lenta. 
    La prima parte del percorso comprende il tour della vigna e della cantina, successivamente, nella sala degustazioni, il nostro enologo guida la degustazione proponendo cinque vini pregiati. I vini vengono accompagnati da pane di nostra produzione, olio extra vergine di oliva locale ed una sorpresa del nostro chef.
    
    
    PERCORSO ENOGASTRONOMICO
    
    Il vino non passa soltanto attraverso la storia del territorio, ma anche attraverso quella della sua cultura gastronomica. Vino e cibo sono intrinsecamente legati. 
    La cura per il territorio e il desiderio di preservarne la sua natura biologica e sana ci ha permesso di formulare una proposta gastronomica di qualità e dal carattere forte. Il nostro chef propone un equilibrio perfetto tra tradizione e innovazione, ripercorrendo con il suo menu la storia del nostro territorio, dai nostri antenati fino ai giorni contemporanei. 
    La degustazione comprende quattro vini di uve autoctone, abbinati sapientemente alle portate dello chef. Il menu cambia in base alla stagionalità delle materie prime, ed è costituito da tre portate, ognuna delle quali racconta in modo squisito il patrimonio gastronomico Siciliano.  
    Il percorso ha una durata totale di due ore circa. 
    
    
    Per prenotazioni, informazioni e tariffe potete contattarci telefonicamente, su whatsApp o compilare il modulo di prenotazione direttamente nell’apposita sezione del sito. 
    </p>
